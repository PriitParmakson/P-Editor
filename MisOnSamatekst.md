---
title: Mis on samatekst?
permalink: MisOnSamatekst
---

<!-- Viited peamistele artefaktidele -->
<p style='margin-bottom: 3rem;'>
  <a href='{{ site.baseurl }}'>Samatekstiredaktor</a> |
  <a href='{{ site.baseurl }}/Arhiivkogu'>Arhiivkogu</a> 
</p>

# Mis on samatekst?

***Samatekst***  on tekst, mis pahupidi lugedes annab sama teksti. Sealjuures: 1) kirjavahemärgid ei tule arvesse; 2) suur- ja väiketäht on samaväärsed; 3) tekstil peab olema ka mingi mõte.

`No suu saiaseks, kes aias uus on.` (samatekst)

Lubatud kirjavahemärgid on: reavahetus, tühik, koma, punkt, miinus, hüüu- ja küsimärk, sulud, koolon, semikoolon, jutumärgid.

***Samasõna*** on sõna või sõnavorm, mis pahupidi (teksti teisest otsast) lugedes annab sama sõna.

`samas` (samasõna)

***Peegeltäht*** on tähele vastav, sama täht, mis asub samateksti teisest otsast lugedes samas positsioonis. Samatekstis vastab igale tähele täpselt üks peegeltäht. Ühekordne kesktäh (vt allpool) on ise enda peegeltäht.

`rOtaatOr` (peegeltähed)

***Liiane tekst*** on potentsiaalne samatekst, s.t mis muidu oleks samatekst, kuid mille alguses või lõpus on üks (erandjuhul ka kaks või kolm) üleliigne täht (üleliigset tähte). Tekst võib olla liiane vasakult või paremalt (***vasak-*** või ***paremliiane***). Üleliigne täht või tähed on vastavalt teksti alguses või lõpus.

`auru a` (paremliiane tekst) 

`al loll auru all olla` (vasakliiane tekst)

***Kesktäht*** on samateksti keskel asuv täht. Kesktäht võib olla esitatud ***ühe-*** või ***kahekordne***. Kesktäht (või -tähed) on iseendi peegelduseks.

`saatanAna taas` (ühekordne kesktäht)

`tegi õNN õiget` (kahekordne kesktäht)

***Parempoolse kesktähega samatekst*** on samatekst, mille kesktäht on ühekordne ja asub sõna alguses.

`Sukis esikus.` (parempoolse kesktähega tekst)

***Vasakpoolse kesktähega samatekst*** on samatekst, mille kesktäht on ühekordne ja asub sõna lõpus.

`viskel eksiv` (vasakpoolse kesktähega tekst)

***Kanooniline kuju*** &mdash; on samatekst, millest on kõrvaldatud kirjavahemärgid ja tähed on teisendatud väiketähtedeks.

`sukisesikus` (kanoonilisel kujul samatekst)

***Samaväärsed samatekstid***. Samatekstid on samaväärsed, kui nende kanooniline kuju on sama.

`Elav elu, tule elutule - vale?` (samaväärne)

`Elav elutule: "Elu tulevale".` (samaväärne)

***Pooltekst*** on pool samateksti kanoonilisest kujust. Kui kesktäht on ühekordselt, siis ilma kesktäheta.

`sukis` (pooltekst)

***Eellane*** ja ***järglane***. `s1` ja `s2` on suhtes eeltekst-järeltekst siis ja ainult siis, kui `s1` pooltekst (ilma kesktäheta) sisaldub `s2`-s. Seda suhet tähistame `s1 < s2`.

`Uks usku.` (eellane)

`Uks uude eduusku.` (järglane)

***Pöördsõna***. Sõnad `s1` ja `s2` moodustavad pöördsõnapaari kui sõna `s1` pahupidi lugedes saame sõna `s2` (ja vastupidi). Samasõna on vaadeldav iseenda pöördsõnana.

`kiil` `liik` (pöördsõnapaar)

## Samatekstide ühendamine

Samatekstide koostamist hõlbustab lühemate samatekstide ühendamine. Seejuures peab muidugi jälgima, et mõte ka kokku sobiks.

Moodus 1

Kõige lihtsam on laiendada samateksti, mille kesktähtede vahelt jookseb sõnapiir. Sellise teksti sisse saab lisada igasuguse teise samateksti.

Moodus 2

Paremliiane tekst on ühendatav parempoolse ühekordse kesktähega tekstiga:

`yyy a` + `xxxx axxxx` -> `xxxxa yyy axxxx`

Näiteks:

`Aegamisi mutta sattumisi mage a` + `Aga harib abirahaga` = `Aga harib aegamisi mutta sattumisi - mage! - abirahaga.`

Samamoodi saab ühendada vasakliiase teksti ja vasakpoolse ühekordse kesktähega teksti.

Moodus 3

Parempoolse kesktähega tekst on ühendatav teise parempoolse kesktähega tekstiga.

`Ooh, otse kere! Tere, vaga Tagavere! Terekest, ohoo!` + `Eakas teema. Tere, tere, vana kere! Tere, Kanavere! Teretame, etsa kae!` = `Eakas teema. Tere, tere, vana kere! Tagavere! Terekest, ohoo! Ooh, otse kere! Tere, vaga! Tere, Kanavere! Teretame, etsa kae!`

